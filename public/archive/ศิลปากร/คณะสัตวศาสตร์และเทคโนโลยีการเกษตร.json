{"คำอธิบายคณะ":"มหาวิทยาลัยศิลปากร มีนโยบายในการกระจายโอกาสทางการศึกษาไปสู่ภูมิภาค จึงขยายเขตการศึกษาไปยังวิทยาเขตแห่งใหม่ที่จังหวัดเพชรบุรี ใช้ชื่อว่า วิทยาเขตสารสนเทศเพชรบุรี และได้จัดตั้งคณะสัตวศาสตร์และเทคโนโลยีการเกษตรขึ้นในปี พ.ศ. 2544 โดยมีจุดมุ่งหมายที่จะผลิตบุคลากรทางสัตวศาสตร์และเทคโนโลยีการเกษตรที่มีพื้นฐานความรู้ทั้งภาคทฤษฎีและภาคปฏิบัติ รวมทั้งการฝึกทักษะการปฏิบัติงานให้เกิดความชำนาญในห้องปฏิบัติการของหน่วยงานทั้งภาครัฐและเอกชน ตลอดจนเสริมสร้างประสบการณ์ในการทำงานในฟาร์มของเกษตรกร เพื่อเตรียมบัณฑิตให้มีความพร้อมที่จะปฏิบัติงานได้อย่างมีประสิทธิภาพเมื่อจบการศึกษา\n\nนอกจากนี้ คณะสัตวศาสตร์และเทคโนโลยีการเกษตรได้ดำเนินโครงการวิจัยเพื่อพัฒนาประสิทธิภาพการผลิตสัตว์และพืช รวมทั้งให้บริการวิชาการแก่เกษตรกรในรูปแบบที่หลากหลายอย่างต่อเนื่อง โดยเป็นแหล่งในการฝึกอบรมและถ่ายทอดเทคโนโลยีให้แก่เกษตรกรในบริเวณโดยรอบและใกล้เคียงกับมหาวิทยาลัย และให้โอกาสกับชุมชนได้มีส่วนร่วมในการจัดการศึกษา โดยการจัดทำฟาร์มสาธิต เพื่อเป็นสถานที่ฝึกปฏิบัติงานสำหรับนักศึกษา","สาขา/ภาควิชา":"1. เทคโนโลยีการเกษตร\n2. ประมง\n3. สัตวศาสตร์","หลักสูตร":"1.1 หลักสูตรวิทยาศาสตรบัณฑิต (เทคโนโลยีการผลิตพืช) (ภาษาไทย ปกติ) วิทยาเขต เพชรบุรี\n1.2 หลักสูตรวิทยาศาสตรบัณฑิต (ผู้ประกอบการธุรกิจการเกษตรและอาหาร) (ภาษาไทย ปกติ) วิทยาเขต เพชรบุรี\n1.3 หลักสูตรวิทยาศาสตรบัณฑิต (ส่งเสริมการเกษตร) (ภาษาไทย ปกติ) วิทยาเขต เพชรบุรี\n2.1 หลักสูตรวิทยาศาสตรบัณฑิต (วิทยาศาสตร์การประมง) (ภาษาไทย ปกติ) วิทยาเขต เพชรบุรี\n3.1 หลักสูตรวิทยาศาสตรบัณฑิต (สัตวศาสตร์) (ภาษาไทย ปกติ) วิทยาเขต เพชรบุรี","คลิปแนะนำ":"https://www.youtube.com/watch?v=AvdmqdqsLu0","ค่าเทอม":"ภาคการศึกษาละ 15,000 บาท","ปฏิทิน":"https://admission.su.ac.th/","ตำแหน่งที่ตั้ง":"คณะสัตวศาสตร์และเทคโนโลยีการเกษตร\nมหาวิทยาลัยศิลปากร\nวิทยาเขตสารสนเทศเพชรบุรี\nหมู่ 3 ตำบลสามพระยา\nอำเภอชะอำ จังหวัดเพชรบุรี 76120\nโทรศัพท์: 0 3 259 4043-50 ต่อ 41131\nโทรสาร: 0 3 259 4037-8\n\nเว็ปไซต์ :  https://asat.su.ac.th/"}