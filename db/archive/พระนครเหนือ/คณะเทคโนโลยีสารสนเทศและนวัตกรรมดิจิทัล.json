{"คำอธิบายคณะ":"คณะเทคโนโลยีสารสนเทศและนวัตกรรมดิจิทัล หรือ คณะ ITD ประกอบด้วย 3 ภาควิชา คือ ภาควิชาเทคโนโลยีสารสนเทศ ภาควิชาการจัดการเทคโนโลยีสารสนเทศ และ ภาควิชาการบริหารเครือข่ายดิจิทัลและความมั่นคงปลอดภัยสารสนเทศ ภาควิชาจัดการเรียนการสอนทั้งในระดับปริญญาบัณฑิตและระดับบัณฑิตศึกษาให้มีความเป็นเลิศด้านเทคโนโลยีสารสนเทศ โดยคณาจารย์ที่จบจากมหาวิทยาลัยชั้นนำทั้งในและต่างประเทศ\n \nปัจจุบันคณะเทคโนโลยีสารสนเทศและนวัตกรรมดิจิทัล มีความร่วมมือกับองค์กรภาครัฐและเอกชนทั้งระดับชาติและนานาชาติ เพื่อส่งเสริมบุคลากรและนักศึกษา ด้านการเรียนการสอนและการวิจัย เช่น DAAD (German Academic Exchange Service), Oklahoma State University, USA (OSU), FernUniversität in Hagen,Germany (FernUni), Chemnitz University, Germany (CUT), Hanoi National University of Education, Vietnam (HNUE) และ IEEE CIS Thailand รวมถึงการเป็นศูนย์ทดสอบมาตรฐานด้านไอทีของเพียร์ซัน วิว (Pearson VUE Authorized Test Center) เพื่อให้บริการสอบใบประกอบมาตรฐานด้านเทคโนโลยีสารสนเทศแก่ผู้สนใจทั่วไป","สาขา/ภาควิชา":"เทคโนโลยีสารสนเทศ","หลักสูตร":"ภาควิชาเทคโนโลยีสารสนเทศ หลักสูตรวิทยาศาสตรบัณฑิต (B.S.)  1 สาขา ได้แก่\nสาขาวิชาวิทยาการสารสนเทศเพื่อเศรษฐกิจดิจิทัล(หลักสูตรนานาชาติ)"}